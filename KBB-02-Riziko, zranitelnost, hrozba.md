## Zranitelnost
**Zranitelnost (Vulnerability)** je slabé místo, slabina, mezera nebo chyba v technologii, v bezpečnostním prostředí, ve znalostech nebo v procesu, chování lidí, či v bezpečnostních opatřeních. Je to tedy slabina nějakého aktiva, systému nebo procesu, která:

- zvyšuje pravděpodobnost vzniku rizika
- vystavuje aktiva vyššímu riziku selhání nebo
- je zneužitelná útočníkem, kterému usnadňuje neoprávněný přístup nebo útok.
## Příklady zranitelností
- Příklad procesní zranitelnosti: neodebrané oprávnění přístupu do nějaké aplikace
- Příklad zranitelnosti v IT bezpečnosti: neexistující nebo slabé šifrování
- Příklad zranitelnosti ve fyzické bezpečnosti: nezamykatelné vstup do místnosti
- Příklad zranitelnosti osob: slabá ochrana hlavy nebo jiné části těla na pracovišti
## Proč a k čemu je důležité znát zranitelnosti
- Zranitelnost je vlastnost aktiva nebo procesu, která může být zneužita hrozbou.
- Zranitelnosti jsou slabá místa, která byste měli odstranit nebo minimalizovat
- Určení zranitelností aktiv je třetím krokem analýzy rizik
- Pomáhají určit rizika, známé zranitelnosti jsou důležitým zdrojem při identifikaci i analýze rizik
- Pokud znáte zranitelnosti, snáze odhalíte rizika
## Jak pojmenovat zranitelnost
Zranitelnosti jsou nějaké nedostatky nebo chyby a tedy při jejich pojmenování použijte slova jako jsou
- chybějící, neexistující...
- chyba v...
- špatný...
- nedostatečný...
- nesprávně instalovaný...
## Příklady nejčastějších zranitelností
- chyba v technologii
- chyba v software umožňující kybernetický útok
- chybějící nebo nedostatečné šifrování
- nedostatečně proškolený pracovník
- nedostatečná ochrana těla pracovníka (ochrana hlavy, rukou, těla a podobně)
- nedostatečná údržba zařízení a strojů
- špatně nastavený proces 
- chybějící nebo nedostatečné šifrování dat
- chybějící bezpečnostní kamery
- chybějící zámky na dveřích do serverovny
- chybějící nebo nedostatečná hesla
- chybějící SSL na webu

Zdroj: [aptien.com](https://aptien.com/cs/kb/articles/what-is-vulnerability)
## Hrozba
**Hrozba (Threat)**, podobně jako nebezpečí je něco, proti čemu by organizace měla chránit svá aktiva. Hrozba je jakákoliv událost, která může způsobit ztrátu, nedostupnost nebo poškození aktiva nebo procesu. Hrozby jsou vnější faktory, které organizace nemůže ovlivnit, ale může se na ně připravit.
**Hrozba** může být útok, *násilí*, *sabotáž*, *špionáž*, *krádež*, *přírodní katastrofa*, *jakékoliv kriminální jednání*, *změna podmínek na trhu* a podobně. Hrozba může poškodit nebo trvale zničit nějaké aktivum, proces nebo plán. Hrozby vznikají náhodně, neúmyslně nebo úmyslně. Jsou to typicky nějaké vnější vlivy, jejich výskyt nemůžeme zevnitř ovlivnit ale které mohou poškodit aktiva firmy. Hrozby mohou být, ale také vnitřní, neúmyslné, způsobené lidskou chybou, neznalostí nebo nedodržením pracovního postupu. Analýza hrozeb se používá v řízení rizik, a také v informační nebo fyzické bezpečnosti.
## Hrozba vs. nebezpečí
Někdy lze hrozby a nebezpečí používat stejně, profesionálové v oblasti rizik používají přesné rozlišení hrozeb a nebezpečí následujícím způsobem: 
### Hrozba
O **hrozbě** mluvíme při reálném vzniku události nebo jevu, tedy při vzniku konkrétní, reálné události.
Hrozba je je tedy například konkrétní útok (například útok DDoS) , který cílí na nějakou zranitelnost procesu nebo aktiva
### Nebezpečí
**Nebezpečí** má nějaký trvalejší charakter a znamená spíše určité podmínky pro vznik hrozby nebo rizika (například nebezpečí zranění u nějakého stroje). 
## Rizika
**Rizika** jsou možné problémy, které mohou ale nemusí nastat. Riziko je to pravděpodobnost vzniku negativního jevu nebo události. Je to nejistota při dosahování chtěných výsledků a cílů, protože je může překazit.
Je to tedy nějaký potenciální negativní dopad s určitou pravděpodobností, že nastane. Každé vzniklé riziko má nežádoucí negativní důsledek na fungování organizace. 

Primárním aktivem se rozumí  informace nebo služba, kterou zpracovává nebo poskytuje informační systém kritické informační infrastruktury, komunikační systém kritické informační infrastruktury nebo významný informační systém
Podpůrným aktivem se rozumí technické aktivum, zaměstnanci a dodavatelé podílející se na provozu, rozvoji, správě nebo bezpečnosti informačního systému kritické informační infrastruktury, komunikačního systému kritické informační infrastruktury nebo významného informačního systému
Technickým aktivem se rozumí technické vybavení, komunikační prostředky a programové vybavení informačního systému kritické informační infrastruktury, komunikačního systému kritické informační infrastruktury nebo významného informačního systému a objekty, ve kterých jsou tyto systémy umístěny
Rizikem se rozumí možnost, že určitá hrozba využije zranitelnosti informačního systému kritické informační infrastruktury, komunikačního systému kritické informační infrastruktury nebo významného informačního systému a způsobí poškození aktiva
Hodnocením rizik se rozumí proces, při němž je určována významnost rizik a jejich přijatelná úroveň
Garantem aktiva se rozumí fyzická osoba pověřená orgánem nebo osobou uvedenou v § 3 písm. c) až e) zákona k zajištění rozvoje, použití a bezpečnosti aktiva
Administrátorem se rozumí fyzická osoba pověřená garantem aktiva zajišťující správu, provoz, použití, údržbu a bezpečnost technického aktiva